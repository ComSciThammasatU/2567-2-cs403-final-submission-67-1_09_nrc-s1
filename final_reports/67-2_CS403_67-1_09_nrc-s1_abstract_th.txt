มันนี่เมท: แอปพลิเคชันบนมือถือเพื่อการออมเงินอย่างมีเป้าหมาย
MONEY MATE: MOBILE APPLICATION FOR SAVING GOAL TRACKING

ปัจจุบัน การขาดวินัยทางการเงินทำให้ผู้คนที่มีรายได้จำกัดโดยส่วนใหญ่ไม่สามารถออมเงินได้ต่อเนื่อง เสี่ยงมีหนี้สินเมื่อเกิดเหตุฉุกเฉิน โครงการนี้จึงพัฒนา Money Mate โมบายแอปพลิเคชันบน Android ที่ช่วยติดตามรายรับ-รายจ่ายและสร้างวินัยออมตามสูตรการบริหารเงิน 50/30/20

แอปพลิเคชัน พัฒนาด้วย React Native และใช้ Tesseract.js ในการสกัดข้อมูลจากสลิปเงินอิเล็กทรอนิกส์ (e-Slip) เพื่อบันทึกรายจ่ายอัตโนมัติ รองรับสลิปของธนาคารกรุงเทพในรุ่นต้นแบบ ฟังก์ชันหลัก ได้แก่ บันทึก-จำแนกรายจ่ายรายวัน, แจ้งเตือนเมื่อใช้เกินงบ, ติดตามเป้าหมายออมแบบเรียลไทม์

ผลลัพธ์ Money Mate สามารถช่วยให้ผู้ใช้ตระหนักถึงพฤติกรรมการใช้จ่ายและการออม อย่างไรก็ดี โมดูลOCRสกัดข้อมูล ยังอยู่ระยะต้นแบบและยังรันในรูปแบบเว็บเดโม มีการเตรียมบูรณาการลงแอปมือถือเต็มรูปแบบ ในเวอร์ชันถัดไป

คำสำคัญ: การจัดการการเงินส่วนบุคคล, สูตรการบริหารเงิน 50/30/20, Tesseract OCR, React Native
